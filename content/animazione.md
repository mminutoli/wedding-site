Title: Cooperativa Marco Polo
Date:
image: castello.jpg
tag: portfolio

Durante il ricevimento i più piccoli saranno in compagnia di NOME1 e NOME2.
Nome1 e Nome2 sono due simpaticissimi ragazzi che sono cresciuti a pane e
scout nel Caserta 2.  Insieme hanno fondato la Cooperativa Marco Polo
trasformando in lavoro le esperienze vissute grazie all’educazione scout, e l’
impegno civico sul territorio.  Con la loro passione e il loro impegno
quotidiano sono testimonianza di come i giovani siano la speranza e il futuro
del territorio in cui vivono.

In pieno spirito scout, sono determinati a lasciare, attraverso il loro lavoro,
il mondo migliore di come lo hanno trovato.  La Cooperativa porta avanti tanti
progetti, ma un posto privilegiato è dedicato alle attività educative.
Attraverso l'animazione e le attività ludico-ricreative, trasmettono ai bambini
i principi fondamentali del rispetto reciproco e del vivere comune.  Giocare,
quindi, è uno strumento di crescita e non divertimento fine a se stesso.

La Cooperativa cerca, inoltre, di incidere positivamente sul territorio anche
promuovendo progetti di turismo responsabile, in collaborazione con
la Cooperativa sociale FormazioneViaggio e il comitato Don Peppe Diana.

Allo stesso tempo portano avanti un progetto di reinserimento lavorativo per
migranti in collaborazione con il Gruppo Scout Caserta II e la casa di prima
accoglienza Tenda di Abramo che si è materializzato nella bottega solidale di
lavorazione del legno *Ebano* a Caserta.

Se volete saperne di più fate due chiacchiere con loro, sono simpaticissimi :).
